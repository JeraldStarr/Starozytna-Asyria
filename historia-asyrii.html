<!doctype html>
<html lang="pl">
<head>
<meta charset="UTF-8">
<meta name="viewport" content="width=device-width">
	     <meta name="Generator" content="Sublime Text 2">
		 <meta name="description" content="Historia Asyrii obejmuje okres od ok. 2000 roku p.n.e. do 609 roku p.n.e. i dzieli się na trzy okresy: okres staroasyryjski, okres średnoasyryjski, okres nowoasyryjski. Największą potęgę Asyria osiągnęła w pierwszej połowie I tys. p.n.e. i swoim obszarem obejmowała całą Mezopotamię, Syrię oraz Egipt" />
         <meta name="author" content="Łukasz Sitnik">
         <meta name="Keywords" content="historia asyrii, królowie, asyrii, sargon II, Aszurbanipal, podboje, zjednoczony bliski wschód" />
         <meta name="reply-To" content="lukasz.sitnik@gmail.com" />
         <meta name="creation-date" content="2016-02-01"/>
	     <meta name="last-modified" content="2016-02-01"/>

<link rel="Shortcut icon" href="/ikona.ico" />

<title>- Historia Asyrii - | Strona o kulturze i historii Asyrii</title>

<!-- CSS -->
<link href="css/style.css" rel="stylesheet">

<!-- CSS - wtyczka fancy box -->
<link href="fancybox/jquery.fancybox-1.3.4.css" rel="stylesheet">

<!-- czcionka z googlefonts -->
<link href='http://fonts.googleapis.com/css?family=Lato:400,700,400italic,700italic&subset=latin,latin-ext' rel='stylesheet' type='text/css'>

<!-- biblioteka jquery -->
<script src="js/jquery-1.6.3.min.js"></script>

<!-- wtyczka easing -->
<script src="js/jquery.easing.1.3.js"></script>

<!-- wtyczka fancybox -->
<script src="fancybox/jquery.fancybox-1.3.4.min.js"></script>

<!-- zewnętrzny javaScript -->
<script src="js/glowny.js"></script>

<style>
	
</style>

</head>

<body>

<div id="container">
<header id="top">

<span id="goraStrony">starożytna asyria</span>

</header>
<aside id="menu">
	<!-- content will be filled with javascript -->
</aside>


<article id="contain">



<h1>- Historia Asyrii -</h1><hr class="podkreslenie">

<p class="wstep">
W III tysiącleciu p.n.e. tereny Asyrii były regionem rolniczym, który pozostawał pod wpływem kultury sumero-akadyjskiej. Ludność tego obszaru składała się z Amorytów oraz Hurytów. Historycznie centrum Asyrii – miasto Aszur – było prawdopodobnie ośrodkiem handlowym, zapewniającym przewóz drewna z Syrii i metali z Anatolii, a po upadku państwa III dynastii z <a href="http://www.starozytnysumer.pl/podstrony/podstrony_poziom_1_miasta/ur.html" target="_blank" class="label" data-tooltip="#label1">Ur</a> usamodzielniło się . Do miasta zaczęło napływać wielu kupców z różnych stron, a także i sami mieszkańcy zaczęli zajmować się handlem, którzy zakładali nawet własne kolonie kupieckie.
</p>

<img class="znakWodny" src="img/aszur.gif" alt="Bóg Aszur"/>

<div class="articleContent plywaLewo">
<strong>Spis treści</strong>
	<ul>
		<li><a href="#staroasyryjski">Okres staroasyryjski</a></li>
		<li><a href="#srednioasyryjski">Okres średnioasyryjski</a></li>
		<li><a href="#nowoasyryjski">Okres nowoasyryjski</a></li>
	</ul>

</div>

<p>
Wszystkie miasta znajdujące się w pobliżu Aszur, położone po wschodniej stronie doliny Tygrysu, na przedgórzu Zagrosu, były łatwo dostępne dla obcych infiltracji lub zbrojnych najazdów plemion górskich, zatem Asyryjczycy ciągle musieli być w gotowości bojowej. Większość ważniejszych szlaków handlowych Azji Zachodniej przebiegała w pobliżu Asyrii, więc królowie asyryjscy za wszelką cenę starali się sprawować nad nimi kontrolę. W ten sposób Asyria przekształciła się w silne państwo zaborcze żyjące z podbojów. 
<p>

Mieszkańcy Asyrii, leżącej na północ od ośrodków wcześniejszych cywilizacji, <a href="http://www.starozytnysumer.pl" target="_blank" class="label" data-tooltip="#label1">Sumeru</a> i Akadu, byli przez setki lat kulturowo zacofani w stosunku do swoich sąsiadów z południa. Sargon I, założyciel dynastii akadyjskiej, a po nim królowie III dynastii Ur, włączyli Asyrię do swego państwa. Po ich upadku król Iluszuma wywalczył niezależność polityczną. W XX i XIX stuleciu p.n.e. kupcy asyryjscy sięgali daleko na zachód i zakładali silne kolonie w odległych okolicach – Azji Mniejszej oraz Kapadocji.
</p>

<h2 id="staroasyryjski">Okres staroasyryjski (ok. 2000 – ok. 1750 p.n.e.)</h2><hr/>

<p>
Okres staroasyryjski w dużej mierze znany jest tylko z imion ówczesnych królów.  Pierwsze wieki II tysiąclecia p.n.e. po upadku królów z III dynastii z Ur  Mezopotamię wypełniała walka ludności osiadłej z plemionami koczowniczych Amorytów. Przywódca jednego z tych plemion, Ilakabkabu, zdołał zapewnić sobie władzę nad całą Asyrią. Panowanie jego syna, Szamszi-Adada I (1814–1781 p.n.e),  który założył pierwsze państwo asyryjskie stanowiło okres względnego, bardzo krótkotrwałego zresztą rozkwitu kulturalnego Asyrii oraz chwilowej mocarstwowości na skalę całego obszaru Mezopotamii. Po śmierci Szamszi-Adada jego państwo zostało podbite przez Hammurabiego, jednakże jego następcy nie utrzymali się tam długo.
</p>



<h2 id="srednioasyryjski">Okres średnioasyryjski (1375–935 p.n.e.)</h2><hr/>

<p>
Od końca XVI do XI w p.n.e. nastąpiła całkowita zmiana układu sił. Na północny zachód od Asyrii, nad górnym Eufratem, uformowało się potężne państwo Mitanni, które podporządkowało sobie całe północne Międzyrzecze. Osłabły związki Asyrii z krajami na południu, skąd do tej pory czerpała ona wzory cywilizacyjne. Przez kilka stuleci kraj należał do sfery wpływów kultury huryckiej.
</p>


<p>
Królowie asyryjscy w epoce rozkwitu Mitanni byli tylko prowincjonalnymi wasalami, a ich środki były niewątpliwie mocno ograniczone. W XIV w. p.n.e. państwo Mitanni zostało podbite i zajęte przez Hetytów ze wschodniej Anatolii i Asyryjczyków, którzy odzyskali wówczas niepodległość. Asyria została odbudowana przez Aszur-uballita I (1363–1330 p.n.e.), który zajął część terytorium państwa Mitanni, a w Babilonie osadził swego sojusznika Kurigalzu II. Bitwa pod Kadesz, która osłabiła zarówno Egipt, jak i Hetytów, stworzyła dla Asyrii dogodną sytuację dla rozwoju terytorialnego. Adad-nirari I (1305-1274 r. p.n.e.) podbił Hanigalbat, zdobył Nuzi i Arraphę. Podboje prowadził również jego syn, Salmanasar I (1273-1244 p.n.e.), który założył miasto Kalchu. Asyria osiągnęła szczyt potęgi w latach 1243–1207 p.n.e. za panowania Tukulti-Ninurty I, który całkowicie podporządkował sobie Babilonię, a także zdobył ziemie ludu Nairi w Anatolii. Dzięki mądrym manewrom politycznym i wojnom mała, nic nie znacząca Asyria, żyjąca dotąd z handlu, zaczęła odgrywać rolę polityczną na arenie miedzy narodowej. W XIV wieku p.n.e. uniezależniła się od huryckiego państwa Mitanni, a potem sama podjęła ekspansję. W XIII wieku p.n.e. Tukulti-ninurta I (1244 – 1208 p.n.e.) najechał Babilonię i zdobył miasto Babilon.  
</p>

<p>
Śmierć Tukulti-Ninurty w wyniku zamachu i najazdu obcych ludów doprowadziły do upadku potęgi Asyrii. Babilonia, wykorzystując jej kryzys wewnętrzny, z pomocą Elamitów zmusiła ją do uległości i uznania swego panowania. Po śmierci Tukulti-Ninurty zaczyna się dla Asyrii ciężki okres. Przez trzy stulecia państwo walczło o swoje istnienie. Plemiona Aramejczyków przejęły kontrolę nad całą Syrią i stamtąd nieustannie napierały na żyzną dolinę Międzyrzecza, osiedlały się i narzuciły swoją władzę.
</p>

<p>
W królestwach aramejskich wytworzyła się specyficzna kultura przesiąknięta tradycjami państwa  Hetytów, które przestało istnieć w XII w. p.n.e. na skutek najazdu innych ludów z północy. W samej Asyrii, mimo że władza poli¬tyczna pozostała w rękach władców rodzimych, osiedliło się niewątpliwie wielu Aramejczyków i wpływy tego ludu nie ominęło Asyrii.
</p>

<p>
W walce z najeźdźcami królowie asyryjscy szukali pomocy u swojego narodowego boga Aszura. To on kierował armią Asyryjczyków i przyniósł zwycięstwo królowi i to on pragnął, coraz to nowych wojen i nowych zwycięstw, ponieważ był najpo¬tężniejszym z bogów i cały świat winien mu podle¬gać. W walce o byt Asyryjczycy budowali ideologię uniwersalną. Ich bóg narodowy był władcą świata, a z jego ramienia władzę sprawował król Asyrii. Od chwili powstania tej ideologii cała dalsza histo¬ria Asyrii jest jej podporządkowana. W XI i X wieku p.n.e. Asyryjczykom chodziło jeszcze tylko o utrzymanie niepodległości małego królestwa.
</p>

<p>
Asyria była w III i II tysiącleciu p.n.e. krajem położonym na uboczu głównych prądów kulturalnych. Pozostawała pod wpływem południowych sąsiadów - Sumerów, Akadów i Babilończyków - bądź to ludów, które starały się zawładnąć pozbawionym naturalnych granic krajem - Hurytów i Aramejczyków. W ciągu całego tego czasu królowie asyryjscy częściej byli wasalami obcego mocarstwa niż niezależnymi władcami swego państwa.
</p>

<p>
Mimo wszystkich przeciwności, Asyria zdołała zachować odrębność i nie uległa powodzi kolejnych fal najeźdźców. W IX w. p.n.e. , jak wynika z obfitszych dla tego okresu źródeł, niewielkie państwo ze stolicą w Aszur przetrwało jako jedyny kraj, który oparł się najazdowi aramejskiemu. Nad górnym Eufratem istniały liczne państwa aramejskie, z których najważniejsze miało stolicę w Guzana; na północy niedobitki Hurytów zbudowały państwo Urartu; na wschodzie plemiona górskie czekały stale na sposobność łupieżczych wypraw w doliny. W tych ciężkich warunkach skonsolidowała się organizacja wojskowa i polityczna zagrożonej Asyrii, aby wkrótce przejść do ataku.
</p>

<p>
Asyria odbudowała swoją potęgę w latach 1116–1077 p.n.e. za panowania Tiglat-Pilesera I. Władca ten oparł swój tron i politykę o silną armię oraz przedsięwziął wiele wypraw wojennych.  Najpierw zabezpieczył granicę północno-zachodnią przez najazdami plemion frygijskich, a potem podporządkował sobie Babilonię. Następnie podjął zwycięski pochód wojsk na północ, podbijając kraj Nairi, późniejsze Urartu.  W swych wyprawach wojennych dotarł aż do Fenicji zmuszając Byblos, Arwad i Sydon do opłacenia trybutu. Dzięki temu ostatniemu zwycięstwu Asyria czerpała olbrzymie korzyści z handlu z Fenicjanami i uzyskała dostęp do zasobów drewna. Walczył też z frygijskimi plemionami Muszku, a także Aramejczykami, którzy zaczęli napierać na okoliczne ziemie z Pustyni Syryjskiej. To właśnie w wyniku ich najazdów, które nie tylko osłabiły Asyrię militarnie, ale i zablokowały handel z Syrią i odcięły państwo od źródeł strategicznych surowców, w XI w. p.n.e. nastąpił upadek państwa średnioasyryjskiego. 
</p>

<h2 id="nowoasyryjski">Okres nowoasyryjski (934–612 p.n.e.)</h2><hr/>

<p>
Pod koniec II tys. p.n.e. rozpadły się wszystkie państwa, które walczyły ze sobą o hegemonię na starożytnym Wschodzie i wskutek tego wytworzyła się próżnia kulturowa i cywilizacyjna, pogłębiona jeszcze pod koniec XI w. p.n.e. kiedy Aramejczykom udało się zawładnąć Babilonem i na tronie posadzić swojego władcę. Około roku 1000 p.n.e. ruchy Aramejczyków trochę osłabły i straciły na rozmachu. Powstało wtedy wiele małych organizmów państwowych. Stworzony wtedy układ sił odciął Asyrię od surowców – drewna, kamienia, metali – w Syrii, Azji Mniejszej oraz Armeni, co spowodowało osłabienie gospodarcze. W tych warunkach w Asyrii powstała nowa forma rządów w osobie władcy absolutnego.  Władza ta opierała się na jedynej faktycznej sile, jaką stanowiła dobrzy wyszkolona armia, której podboje mogły zapewnić krajowi dobrobyt. Grabieże i systematyczne ściąganie danin z krajów podbitych dostarczały Asyrii potrzebnych surowców, gotowych wyrobów, niewolników, bydło i koni. 
</p>

<p>
Wróg zagrażał nieustannie ze wszystkich stron. Armie asyryjskie, których uzbrojenie i taktyka nie miały sobie równych, musiały więc przedsiębrać nieustannie wyprawy, aby zapewnić spokój na granicy. Oczywiście, można to było zrobić przez odsu¬nięcie granic nieco dalej, ale wówczas napotykało się następnego wroga. Ten system zapewnienia po¬koju, raz wprawiony w ruch, nie mógł sin już zatrzymać
</p>

<p>
Zaborczość asyryjska potrzebowała ideologii i znalazła ja w kulcie Aszura, opiekuna Asyryjczyków, którego pojmowano jako nie¬zwyciężonego wojownika i władcę całego świata. Król Asyrii był tylko jego sługa i miał za zadanie sprawować w jego imieniu władzę nad światem. Chociaż środki służące wypełnieniu tej światowej misji były wyjątkowo brutalne i okrutne, choć zniszczenia i masakry, które król poczytywał sobie za największa zasługę w oczach swego boga, były nieustannym zajęciem asyryjskich żołnierzy, a całe narody przesiedlano przymusowo w odległe oko¬lice, cały prawie Bliski Wschód został po raz pierwszy w historii zjednoczony. Kiedy ciągłe wojny wyczerpią wreszcie siły Asyryjczyków, inni będą wcielać w życie ideę państwa światowego w sposób mniej okrutny. Ludy zjednoczone pod centralną władzą znajdą wtedy, mimo despotycznych rządów, możliwość bezpiecznego rozwoju i swobodnej wymiany dóbr materialnych i kulturalnych, co przyniesie ze sobą polepszenie warunków życia.
</p>

<p>
Despotyzm wojskowy wywierał decydujący wpływ na politykę i całokształt asyryjskiego państwa od drugiej połowy X wieku p.n.e. aż do czasów kiedy mocarstwo upadło pod ciosami Medów. Przez ten czas Asyria prowadziła politykę podbojów. Było to pasmo nieustających walk, grabieży, zniszczeń, mordów i deportacji ludności. Na terenie rozległego imperium zbudowano liczne miasta, twierdze, drogi, mosty i strażnice, gdzie osadzone zostały garnizony wojskowe.
</p>

<p>
Pierwszym wybitnym władcą imperium był Aszurnasirapli II (panujący w latach 883—859), który w nieu¬stannych wojnach przemierzył wielokrotnie pół¬nocną Syrię i Fenicję, zapisał się przede wszystkim w historii jako budowniczy Kalchu. Król zastał w tym mieście ruiny miasta i pałacu Sałmanasara I, z XIII w. p.n.e., na których zbudo¬wał swój własny pałac.
</p>

<p>
Najważniejsi królowie-zdobywcy to Aszurnasirapli II (884-858 p.n.e.) oraz Salamanser III (858-824 p.n.e.), który był jednym z najbardziej krwawych władców Asyrii. Jego kluczowym sukcesem było wygranie bitwy pod Karkarem z koalicją państw syryjskich i umocnienie swojej pozycji na obszarach Syrii. Odniósłszy ten sukces Asyrii przejęła kontrolę nad wszystkimi szlakami handlowymi, prowadzącymi w głąb Azji Mniejszej. Źródła surowców znalazły się pod kontrolą Asyrii.
</p>

<p>
Uporawszy się z zachodem Salamanser III, prowadził kampanię przeciwko państwu Urartu. Obu wojującym stronom chodziło o przechwycenie kontroli na szlakami handlowymi z Syrii do Azji Mniejszej i nad Morze Kaspijskie oraz szlaków handlowych z Indii i Chin przez Iran na zachód. Następnie wygrał wojnę na wschodzie, gdzie ujarzmił Medów, którzy powiększyli liczne grono jego lenników. 
</p>

<p>
Po rebelii jaka wstrząsnęła Asyrią w związku ze wstąpieniem na tron Szamsziadada V (824-811 p.n.e.), któremu w stłumieniu powstania pomógł Babilon, następnym panującym był Adadnirari  (811-781 p.n.e.), a w jego imieniu przez jakiś czas rządziła Semiramida. W tym czasie trwały uporczywe walki z państwem Urartu, które wkroczyło w strefę asyryjskich wpływów w Syrii. 
</p>

<p>
Niepohamowana ekspansja i terror doprowadziły do pierwszego poważnego kryzysu, który pogłębił się jeszcze bardziej w połowie VIII wieku p.n.e. W rezultacie doszło do obalenia panującego dynastii. Tron objął Tiglatpilesar III (745-727 p.n.e.), który naprawiwszy szkody w kraju, zaprowadził ład. Dokonał nowego podziału państwa na prowincje i mniejsze okręgi, którymi zarządzali gubernatorzy i niżsi urzędnicy. Uporawszy się ze sprawami wewnętrznymi starł się z wojskami Urartu i pokonał je. Dzięki tej akcji zbrojnej Asyria zdobyła kontrolę nad wschodnimi regionami gór Zagros. Święcił też triumfy w Syrii i Palestynie, gdzie pokonał między innymi Karkemisz, Damaszek, Tyr, Byblos, Hamę, Gazę, Askalon, Tabel, Moab i Judeę. Udało mu się nawet ściągnąć haracz z plemion nomadów, zamieszkujących Półwysep Arabski. Te sukcesy otwierały Asyrii drogę do Morza Śródziemnego i Egiptu. 
</p>

<p>
Militarne osiągnięcia Tiglatpilesara musiały być dla niego jeszcze niewystarczające, dlatego w następnej kolejności swoje oddziały wojska skierował na południe, podbijając Chaldejczyków, panujących w tym czasie w Babilonii. Objął tam władzę pod imieniem Pulu, ustanawiając tym samym szczególną unię dwóch królestw, zjednoczonych osobą wspólnego władcy, występującego w każdym z tych krajów pod innym imieniem. 
</p>

<p>
To działanie, które zbliżyło kulturalną Babilonię i surowszą od niej, militarną Asyrię, dowodzi przewidującej i przemyślanej polityki, wkraczającej na drogę znacznie łagodniejszą niż dotychczas, kiedy była ona oparta wyłącznie na sile armii. Był to wyjątek w bezlitosnym i twardym postępowaniu Asyryjczyków. 
</p>

<p>
Politykę Tiglatpilesara III z powodzeniem kontynuował Sargon II (722 – 705 p.n.e.), uzurpator, którego panowanie zapoczątkowało okres największego rozkwitu państwa asyryjskiego, zamykający się w latach 721 – około 630 p.n.e. Sargon był generałem i przy pomocy kapłanów obalił Sasamansara V i sam zajął tron, przybierając imię Sargona (Sanu ken — „prawowity król"), nawiązując do tradycji założyciela dynastii akadyjskiej, tysiąc sześćset lat wcześniej. Oprócz tego  pokonał on licznych wewnętrznych wrogów, uśmierzył rebelię w Babilonie, nową koalicję w Syrii oraz wrogość Elamu, Egiptu i Urartu. Na północy pomógł wojowniczym Mannejczykom z północno-zachodniego Iranu, doprowadził do całkowitej klęski tego państwa. Na zachodzie Sargon odniósł same zwycięstwa, zajmując Syrię i Palestynę aż do granic Egiptu. Zdobył także Samarię – stolicę Izraela, uprowadził 27 tysięcy mieszkańców, a kraj uczył prowincją. Skłoniło to faraona do złożenia mu hołdu i haraczu. Po wielkich zwycięstwach, w roku 710 p.n.e. rozpoczął budowę nowej stolicy asyryjskiego imperium – Durszarrukin. Prawdopodobnie w ten sposób chciał odizolować się od kapłanów i arystokracji, którym zawdzięczał wyniesienie na tron.  
</p>

<p>
W podobny sposób postępował jego syn i następca Senacheryb (706-681 p.n.e.), który cofnął przywileje miastom i świątyniom i ponownie stolicą ustanowił Niniwę. Rozbudował znaczenie to miasto używając do pracy jeńców: Chaldejczyków, Aramejczyków, Cylicyjczyków i Filistynów. W polityce zewnętrznej był kontynuatorem swoich poprzedników. Jego roczniki i sprawozdania pełne są wiadomości o ekspedycjach i wielkich kampaniach wojennych przeciwko Medom, Urartu i Cylicji, a zwłaszcza działaniach w Syrii, Palestynie i Babilonii.
</p>

<p>
Egipt – od czasów Sargona, mający wspólne granice z Asyrią zaangażował się w wystąpienie zbrojne Palestyńczyków przeciwka Senacherybowi. W Babilonii doszło do czterech krwawych rozpraw, w których Babilonia, Asyria i zaangażowany po jej stronie Elam, wykrwawiły się i osłabiły doszczętnie. Senacheryb zemścił się w okrutny sposób na Babilończykach. Z jego rozkazu wiele miast południa, zwłaszcza Babilon zostało zniszczonych, ludność wymordowana, a wszystkie świątynie zburzone. Na ruiny Babilonu skierował wody  Eufratu i zatopił miasto, aby wszelki ślad po nim zaginął. Z tego powodu nie znany jest obecnie plan Babilonu z okresów wcześniejszych. Taka polityka doprowadziła do wojny domowej, a Sancheryba spotkał los wielu innych władców starożytnego Wschodu. W roku 681 został zamordowany przez swoich synów. 
</p>

<p>
Gdy jego syn Asarhaddon (681-669 p.n.e.) przy poparciu wojska umocnił się na tronie, przystąpił do odbudowy Babilonu i obdarował przywilejem babilońskie i asyryjskie świątynie. Na zachodzie ostatecznie  opanował Syrię i Palestynę i podbił Egipt, kończąc wielowiekową walkę o hegemonię w Azji Zachodniej. Wprawdzie podbojem Egiptu przyćmił wszystkie dotychczasowe osiągnięcia innych asyryjskich władców, jednak jeszcze za jego panowania Asyria straciła bezpowrotnie prowincje graniczne na północnym zachodzie i wschodzie. Tym zdarzeniem należy tłumaczyć nagły atak na terytorium Medii i Persji, gdyż aby móc prowadzić dalekie wyprawy wojenne Asyryjczycy musieli posiadać dużo koni, z których hodowli słynęli Medowie i Persowie.
</p>

<p>
Asarhaddon zmarł w drodze do Egiptu, dokąd zdążał, aby uśmierzyć bunty. Okres jego panowania uważany jest za apogeum rozwoju państwa nowoasyryjskiego. 
</p>

<p>
Po Asarhaddonie panował Aszurbanipal (699-631? p.n.e.), który był ostatnim wielkim władcą Asyrii. Sławę w dużej mierze zawdzięcza bibliotece, którą zgromadził w swoim pałacu w Niniwie. Dzięki jego pasji gromadzenia tabliczek do czasów współczesnych przetrwały dzieła piśmiennictwa sumeryjskiego i babilońskiego. Aszurbanipal odzyskał Egipt, a powstanie które tam wybuchło krwawo stłumił. W kraju nad Nilem panował do roku 655 p.n.e. kiedy to rządy asyryjskie zostały obalone i przywrócono władzę faraonów. 
</p>

<p>
W tym czasie Aszurbanipal zwycięsko wyszedł z konfliktu z Elamem i zwasalizował go. Daninę płacili również Chaldejczycy mieszkający w Babilonii. Były to jednak tylko chwilowe sukcesy. Nieustępliwa walka o hegemonię na Bliskim Wschodzie trwała nadal. Babilon pod rządami brata Aszurbanipala, Szamaszszumukina, patrzył z zazdrością na sukcesy Asyrii. Zawiązany spisek szybko przekształcił się w koalicję antyasyryjską. Weszły do niej Babilonia, Egipt, arabscy książęta syryjscy oraz Elam. Wprawdzie Asyria pokonała koalicję, jednak wyszła z konfliktu bardzo osłabiona. Zwycięstwo to było ostatnim wielkim sukcesem politycznym Aszurbanipala. 
</p>

<p>
Nowy układ sił, w którym wzrost potęgi plemion chaldejskich oraz Egiptu zmusił Asyrię do wyrzeczenia się podbojów, a to spowodowało stopniowe załamanie gospodarki i kryzys społeczny imperium. Liczna stała armia, zdemoralizowana łatwością zwycięstw i utrzymująca się tylko z łupów wojennych utraciła dotychczasową bojowość. W starciu z silnym i dobrze zorganizowanym przeciwnikiem nie była w stanie odnieść zwycięstwa. 
</p>

<p>
Po latach sukcesów przyszła fala klęsk, z których Asyria nie podźwignęła się już nigdy. W skutek najazdu Scytów od imperium odpadły bogate prowincje zachodnie. Babilonia usamodzielniła się i wkrótce była na tyle silna, że jej wojska stanęły u bram Aszur. Z pomocą Egiptu Asyryjczykom udało się zmusić Babilończyków do odwrotu, lecz w roku 614 p.n.e. do ataku przystąpili Medowie, którzy zdobyli i spalili Aszur. Zawiązali oni sojusz z Babilonią i zadali Asyrii kolejny cios, którym było zdobycie Niniwy. Tym razem nie pomogła już nawet pomoc Egiptu. Ostatecznie Asyria upadła w roku 609 p.n.e., a Medowie i Babilończycy podzielili między siebie jej terytorium. 
</p>

<div class="goraStrony"><a href="#goraStrony">góra strony</a></div>

<img class="znakWodny" src="img/aszur.gif" alt="Bóg Aszur"/>

<div class="datyZrodla">
	<div>artykuł został utoworzony: 01-02-2016</div><div>artykuł ostanio aktualizowano: 01-02-2016</div>
	<p>Wykorzystane źródła:</p>
	<div>Sztuka starożytnego Wschodu - Antoni Mierzejewski</div>
	<div>Sztuka Mezopotamii - Krystyna Gawlikowska</div>
	<div><a href="https://pl.wikipedia.org/wiki/Asyria" target="_blank">Wikipedia.pl</a></div>



</div>
</article>
<footer id="bottom">
<address>

kontakt: lukasz.sitnik@gmail.com

</address>

</footer>
<div class="outside" id="label1">
	<img src="img/sumer.gif" alt="Sumer"><p><span>Wskazany artykuł znajduje się w zewnętrzym serwisie: </span><strong>Starożytny Sumer</strong> <span>Kliknięcie spowoduje otwarcie nowej karty</span></p>

</div>


</div>



</body>
</html>
